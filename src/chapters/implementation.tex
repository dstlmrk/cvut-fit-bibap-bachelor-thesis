\chapter{Implementace}

\section{Výběr technologií}

V době, kdy existuje obrovské množství programovacích jazyků, jejich ekosystémů a frameworků je důležité se umět \uv{nespálit}. 
Vybrat špatné technologie totiž může znamenat prodloužení vývoje, zvýšení celkových nákladů nebo~dokonce ukončení projektu.
Proto je nutné tuto část dostatečně analyzovat a~svědomitě zvážit, aby nedošlo k omylu, který by zabraňoval úspěšnému dokončení.
Pro adekvátní výběr tak bylo potřeba specifikovat příslušná kritéria, která by jasně porovnala všechny zvažované technologie.

\subsubsection*{Podpora webových služeb}
Při tvorbě webové aplikace nemůže být ani řeč o technologii, která by pro~použití na webu nebyla vhodná. Technologie musí
umět pracovat s mapováním URI a HTTP metod na zdroje a pracovat s běžnými formáty dat v internetové komunikaci (např. JSON).

\subsubsection*{Dokumentace a uživatelská podpora}
Pro pochopení technologie a její správné používání je mnohdy potřeba znát detaily, které se uživatel dozví z dokumentace.
Ta dokáže výrazně zkrátit učící křivku a programátorovi tak šetří čas. Pokud dokumentace nestačí, může její
nedostatky zachránit dostatečně široká uživatelská základna. Ta zároveň snižuje riziko zestárnutí zvolené technologie.

\subsubsection*{Znalost technologie}
Pokud již programátor některou z technologií zná, může mu tato znalost ušetřit mnoho času při vývoji. Nemusí totiž novou technologii
nijak složitě zavádět nebo se učit její použití. Vhodným výběrem se také může vyvarovat situacím, kdy až v průběhu implementace narazí
na neřešitelné problémy. Zavrhnout neznámé technologie ale může znamenat přijít o možnost používat nástroje, které jsou problémům šité na míru. 

\subsubsection*{Výkon}
I když služba nepočítá s vetším provozem čítajícím stovky požadavků za~vteřinu, není důvod používat technologie, které jsou pomalé
nebo spotřebovávají příliš mnoho prostředků.

\section{Zvolené technologie}

\subsection{Programovací jazyk Python}

Python~\cite{python} je víceúčelový skriptovací jazyk navržený v roce 1991 \cite{python_year} Guido van Rossumem.
Je vyvíjen jako open source projekt a je bezplatně dostupný pro většinu platforem (Unix, Windows, Mac OS).
V distribucích Linuxu je většinou součástí základní instalace. Díky velkému množství knihovních modulů z~různých oblastí
má velice široké uplatnění. Běžně jej používají ve~firmách jako Google, Dropbox, YouTube, Red Hat, Cisco,
Facebook nebo~Microsoft~\cite{python_companies}.

Protože jde o dynamický interpretovaný jazyk, jeho zdrojový kód není nutné předem překládat překladačem do~strojového kódu.
Je to zárovéň hybridní jazyk, protože umožňuje používat různá programovací paradigmata, vče\-tně objektově orientovaného,
imperativního, procedurálního nebo v omezené míře i~funkcio\-nálního~\cite{python_about}. I když je Python mnohokrát označován za skriptovací jazyk,
jeho návrh umožňuje psaní rozsáhlých a plnohodnotných aplikací včetně~GUI. Podporuje také dynamickou kontrolu datových typů.

Je to jazyk, který se velmi snadno učí a bývá považován za jeden z nejvhodnějších programovacích jazyků pro začátečníky.
Pomáhá tomu jeho jednoduchá syntaxe a čistota kódu. Na rozdíl od jiných jazyků bývá jeho zdrojový kód mnohokrát krátký a~dobře čitelný.
Je tak zároveň vhodný pro výuku i~využití v~praxi. Podle PYPL indexu\footnote{PopularitY of Programming Language Index je vytvořen analyzováním toho,
jak často jsou tutoriály jednotlivých programovacích jazyků hledány na Googlu.} je Python celosvětově nejrychleji roustoucí programovací jazyk
co do~oblíbenosti za posledních pět let~\cite{python_pypl} a v dubnovém žebříčku roku 2016 drží druhé místo mezi jazyky Java~\cite{java} a PHP.

Po stránce výkonu je na tom Python relativně dobře, protože mnoho na~výkon náročných knihoven je implementováno v~jazyce C~\cite{clanguage}.
V porovnání s~ostatními interpretovanými jazyky je na tom samotný Python taky dobře.
Fakt, se kterým ale musíme počítat, je ten, že dynamicky interpretované jazyky jsou obecně pomalejší než kompilované.

\subsection{Webový framework Falcon}

Falcon~\cite{falcon} je minimalistický webový framework pro vývoj aplikačních back\-endů a jejich API s otevřeným zdrojovým kódem,
populární pro svoji neuvěřitelnou rychlost. Falcon podporuje architektonický styl REST, což znamená, že~mapuje zdroje a~jejich metody do~HTTP protokolu.

\begin{table}[htb]
 \centering
 \begin{tabular}{|l||c|c|c|c|}\hline
 \bfseries \bfseries framework & \bfseries req/sec & \bfseries $\mu$s/req & \bfseries výkon \\[2mm]
 \hline
 Falcon (0.3.0) & 21,858 & 46 & 8x \\
 \hline
 Bottle (0.12.8) & 12,583 & 79 & 4x \\
 \hline
 Werkzeug (0.10.4) & 4,708 & 212 & 2x \\
 \hline
 Pecan (0.8.3) & 3,442 & 291 & 1x \\
 \hline
 Flask (0.10.1) & 2,837 & 352 & 1x \\
 \hline
 \end{tabular}
 \caption{Výkonnostní test několika podobných webových frameworků pro~CPython~2.7.9~\cite{falcon_benchmarks}.
 Jde o~implementaci jazyka Python, kterou používá Catcher.}
\end{table}

Falcon disponuje minimálním množstvím závislostí na jiných knihovnách a díky jeho flexibilitě je ho možné
používat ve většině verzí Pythonu\footnote{Vývoj v Pythonu poznamenalo v roce 2008 vydání nové verze Python 3.0,
která je částečně zpětně nekompatibilní.}. Kromě toho umí pracovat s WSGI\footnote{WSGI je komunikační protokol
mezi aplikací napsanou v Pythonu a webovým serverem.}. Nevýhodou Falconu je menší uživatelská
základna na rozdíl od konkurenčního Flasku, jenž patří mezi nejpopulárnější webové frameworky pro Python.

Na následujících řádcích je ukázka použití Falconu v~mé práci. Jde o metodu GET pro kolekci oddílů.

\begin{python}
class Clubs(Collection):
    def on_get(self, req, resp):
        '''
        metoda getClubs() vrátí všechny kluby
        pomocí předpřipravených dotazů a data
        uloží do odpovědi
        '''
        clubs = Queries.getClubs()
        collection = {
            'count' : len(clubs),
            'items' : clubs
        }
        req.context['result'] = collection
\end{python}

\subsection{Databáze MySQL}

% TODO: databaze, s niz probiha komunikace promoci jazyka SQL
% TODO: divny je,ze komunikace

MySQL~\cite{mysql} je relační datábáze, se kterou probíhá komunikace pomocí jazyka SQL~\cite{sql}, jak už její název napovídá.
Díky svému výkonu, snadné použitelnosti (lze ji nainstalovat na Linux, Windows, OS X a další) a faktu,
že jde o volně šiřitelný software (je k dispozici i pod komerční licencí),
je MySQL velmi populární. Je součástí velmi oblíbené kombinace
základního softwaru na~serverech známou pod~zkratkou LAMP\footnote{Linux, Apache, MySQL, PHP}.

Pro správu databáze se používá zpravidla příkazový řádek nebo lze separátně stáhnout
a nainstalovat nástroj zvaný MySQL Workbench~\cite{workbench}. Ten byl použit i v této práci při návrhu databázového modelu.

Od svého vzniku v roce 1995~\cite{mysql_history} se od MySQL odpojilo několik alternativních větví, tzv. forků.
Mezi~nejznámější případy patří MariaDB~\cite{mariadb} a~Percona~\cite{percona}.

\subsection{Peewee ORM}

Peewee~\cite{peewee} je implementace ORM\footnote{Object-relational mapping} pro~jazyk Python.
Obsahuje podporu pro~databáze SQLite~\cite{sqllite}, PostgreSQL~\cite{postgresql} a~MySQL.
Je otevřeným softwarem a~jeho zdrojový kód je dostupný na~GitHubu~\cite{github}. Použítí Peewee zde: 

\begin{python}
import peewee

class Tournament(peewee.Model):
   '''reprezentace tabulky tournament v DB'''
   id = peewee.PrimaryKeyField()
   name = peewee.CharField(db_column='name')

'''získání konkrétního záznamu s id = 1'''
tournament = Tournament.get(id=1)
'''tisk jména turnaje'''
print tournament.name
\end{python}

\subsubsection*{Co je to ORM}

ORM je programovací technika, která zajišťuje, že data z relační databáze
se konvertují do objektů v OOP\footnote{Object-oriented programming}. Programátor tak pracuje s~perzistentními
objekty místo toho, aby psal SQL dotazy. Pokročilejší implementace ORM dokonce dokážou využít objektovou dědičnost, což relační databáze nepodporují.

Technika je často kritizována, protože programátory odnaučuje psát SQL dotazy a~jde většinou o~zbytečnou režii navíc.
Mnoho ORM nástrojů totiž složitější dotaz přeloží do~jazyka SQL tak neúčinně,
že~může být mnohonásobně pomalejší, než kdyby jej programátor napsal v~SQL sám.
V~závěru této práce jsem použití ORM zhodnotil.

\subsection{Verzovací systém Git}

% TODO: najit zdroj, ze Git uchovava pouze rozdily ve verzich


Git~\cite{git} je nástroj vytvořený Linusem Torvaldsem\footnote{tvůrce Linuxového jádra}.
Slouží k distribuované správě verzí libovolných digitálních informací, například zdrojových kódů.
Výraznou výhodou je možnost spolupráce velkého množství programátorů na~jednom softwarovém projektu. 
Každý programátor má adresář s~projektem na~svém lokálním disku a~všechny změny sdílí s~centrálním repozitářem,
ke~kterému mají přístup i~všichni ostatní programátoři. Ti si pak mohou stáhnout všechny změny,
ke~kterým v projektu došlo.

Ruku v ruce jde s popularitou Gitu nahoru i služba GitHub.
Ta nabízí bezplatný i komerční hosting pro repozitáře softwarových projektů.
Zdarma, a díky tomu populární v dané oblasti, je GitHub pro open source projekty.
Funguje od roku 2008 a hostuje už více jak 10 miliónů repozitářů~\cite{git_about}.
Poskytuje mnoho dalších funkcionalit, jako například možnost diskutovat nad~kódem
nebo zasílat notifikace o změnách.

\subsection{Webový server Nginx}

Nginx~\cite{nginx} je webový server a reverzní proxy\footnote{Reverzní proxy se používá pro zvýšení výkonu webového serveru.
Rozděluje vstupující provoz na více serverů, například vyvažuje zátěž serverů zapojených v clusteru.}, který pracuje s běžnými protokoly.
První oficiální verze se objevila v roce 2004, kterou vyvinul ruský softwarový inženýr Igor Sysoev~\cite{nginx_changes}.
Zaměřuje se na vysoký výkon a nízké nároky na pamět. Je používán velkými firmami
díky propracované možnosti rozložení zátěže. Z českých firem je to například Seznam.cz~\cite{nginx_seznam}.

Dnes je již s 25~\% druhým nejpoužívanějším webovým serverem v prvním miliónu nejzatíženějších webů na světě.
Napříč celým webem je pak na třetím místě s přibližně 16~\%~\cite{nginx_statistic}.
I když je Apache HTTP Server~\cite{apache} stále výraznou jedničkou, jejich rozdíl se neustále zmenšuje. Nginx je open source.

% IDEA: Moznost prilozit obrazek s grafem nebo tabulkou.

\section{Adresářová struktura}

Adresářová struktura popsaná v této sekci odpovídá struktuře, kterou lze najít i~na~GitHubu.
Projekt se dělí na dvě části, v~jedné se nachází aplikační logika a v druhé je jednoduchá webová stránka s dokumentací.

Celou aplikační logiku najdeme v adresáři \texttt{/catcher}, kde se nachází REST\-ové zdroje a~jejich mapování na URI,
mapování relační databáze na~objekty nebo~zdrojové kódy zajišťující autentizaci a autorizaci uživatelů.
Dokumentace se nachází v~adresáři \texttt{/html}.
%, kde jsou všechny důležité soubory pro~použití JavaScriptu [II] a~CSS [II] na~webu.

Konfigurační soubory jsou uloženy v adresáři \texttt{/catcher/config}.
Nachází se zde přístupové údaje k databázím (produkční a testovací) nebo e-mailovému účtu pro zasílání nového hesla.
Konfigurační soubory nejsou z důvodu bezpečnosti uloženy v~repozitáři na~Gitu. 

\begin{figure}[ht!]
\dirtree{%
  .1 /.\DTcomment{kořenová složka}.
  .2 /bin\DTcomment{spustitelné skripty}.
  .2 /catcher\DTcomment{aplikační logika}.
  .3 /api\DTcomment{vrstva spravující API}.
  .3 /config\DTcomment{konfigurační soubory}.
  .3 /logger\DTcomment{logování aplikace}.
  .3 /models\DTcomment{mapování relační databáze na OOP}.
  .3 /resources\DTcomment{REST zdroje}.
  .3 /test\DTcomment{testy}.
  .3 /restapi.py\DTcomment{spouštěcí skript}.
  .2 /html\DTcomment{adresář dostupný z webu (dokumentace)}.
  .2 /nginx\DTcomment{konfigurační soubory webového serveru}.
  .2 /sql\DTcomment{SQL skripty}.
  .2 /LICENSE\DTcomment{licence softwaru}.
  .2 /README.md\DTcomment{výčet závislostí a ostatní informace}.
  .2 /VERSION\DTcomment{aktuální verze}.
}
\caption{Struktura webové služby včetně adresáře pro webovou dokumentaci.\label{overflow}}
\end{figure}

\section{Bezpečnost}
\label{sec:security}

% IDEA: popsat oAuth
% IDEA: muzu pouzit diagram komunikace o token

Zabezpečit webovou aplikaci je dnes opakovaně diskutovaným problémem. Mnoho systémů již postihlo napadení
nebo únik důležitých dat. Navíc neexistuje stav, kdy je možné o své práci prohlásit, že je naprosto
bezpečná. Případní útočníci jsou totiž stále vynalézavější a~hledají každou chybu v~systému.
Aplikaci je tedy nutné obohatit o co nejvíce ochranných prvků a držet se zásad,
které jejich možnosti minimalizují.

\subsection{Zabezpečená komunikace}

Základem všech aplikací, ve které se můžou nacházet citlivá nebo jinak důležitá data,
je použití protokolu HTTPS\footnote{Hypertext Transfer Protocol Secure},
který zabezpečuje spojení šifrováním pomocí SSL\footnote{Secure Sockets Layer} nebo TLS\footnote{Transport Layer Security}.
Důsledkem je znemožnění odposlechu, např.~přihlašovacích údajů. Moje práce HTTPS protokol nevyužívá,
ale v případě nasazení do ostrého provozu bych jej použil.

\subsection{Autentizace}

Autentizace je procesem, kdy se ověří identita uživatele. Protože jedním ze~základních pilířů RESTové
služby je jeho bezstavovost, je potřeba s každým požadavkem posílat i data, která slouží k autentizaci.
Zdroje a jejich metody, které jsou ze své podstaty veřejné a nevyžadují autentizaci, jsou tohoto procesu zbaveny.

Mým řešením je posílání přístupového tokenu (náhodně generovaný hash o~32 znacích) v~hlavičce požadavku
\texttt{Authorization}. Uživatel se před dotazováním služby přihlásí pomocí svého e-mailu a hesla.
V případě úspěšného přihlášení je mu vrácen stavový kód 200 a přístupový token, který může používat po dobu jeho platnosti.

\subsection{Autorizace}

Autorizace je proces, který na svém konci schválí uživatele k provedení nějaké akce. Každý uživatel
má přiřazenou roli, která mu povoluje nebo zakazuje konkrétní operace. V případě, že
se jedná o organizátora (role \texttt{organizer}), je ověřováno, zda pracuje pouze se svými vytvořenými turnaji.
Každý turnaj si totiž v~databázi uchovává informaci o~tom, kým byl vytvořen. Klubové účty
(role \texttt{club}) mají právo volat požadavky týkající se týmů, které zastřešuje jejich klub.
Uživatel s rolí \texttt{admin} disponuje přístupem ke~všem operacím.

\section{Reprezentace dat}

Pro komunikaci ze strany klienta i serveru používám jediný formát -- JSON.
Jde o zápis dat, který je nezávislý na platformě, a je přímo určený pro přenos dat.
Vstupní data, kterými může být libovolná datová struktura, transformuje do řetězce.
Data v JSON formátu mohou být hierarchicky řazena nebo organizována v polích.
Pro lepší pochopení je na následujících řádcích uveden praktický příklad.
Jde o návratová data z GET požadavku na adrese \texttt{/api/divisons}.
Obsahem atributu \texttt{items} je pole s jednotlivými divizemi.

\begingroup
\fontsize{9.5pt}{11pt}\selectfont
\begin{lstlisting}[basicstyle=\small,style=json]
 {
  "count":5,
  "items":[
    {
      "division":"junior",
      "id":5
    },
    {
      "division":"masters",
      "id":4
    },
    {
      "division":"mixed",
      "id":3
    },
    {
      "division":"open",
      "id":1
    },
    {
      "division":"women",
      "id":2
    }
  ]
}
\end{lstlisting}
\endgroup

V Pythonu se formátu JSON velmi podobá datová struktura \pythoninline{dict()}~\cite{python_dict}.
Vzájemnou konverzi poskytuje několik knihoven, některé jsou dokonce specializovány pouze na přeměnu v jednom směru.
Já používám ve většině případech standardní knihovnu \texttt{json}~\cite{python_json}
nebo ručně doinstalovanou \texttt{ujson}~\cite{python_ujson}.

\section{Vytvoření turnaje}

Vytvoření turnaje je jednou z nejsložitějších operací systému. V metodě POST jsou vloženy:

\begin{itemize}
 \item základní informace o turnaji
 \item hřiště, na kterých se bude hrát
 \item seznam utkání s detaily (hřiště, čas, domácí a hostující tým) a informací, kam postupuje vítěz i poražený nebo na jakých místech v celkovém pořadí skončí
 \item skupiny s postupovým klíčem, podobně jako v utkáních
\end{itemize}

Než se data uloží, je nejprve nutné zkontrolovat validnost dat. Musí se zrevidovat, zda: 

\begin{itemize}
 \item nechybí data
 \item nedochází k časové i místní kolizi zápasů
 \item na turnaji nehrají neexistující týmy
 \item struktura turnaje je hratelná, nedochází k nelogickým situacím (například do finále postoupí tři týmy)
\end{itemize}

Data navíc musí být ukládána atomicky, tzn. že při odhalení chyby v průběhu ukládání dat je celá transakce
vrácena zpět a data nejsou uložena. Atomičnost operací je využívána v mnoha dalších operacích,
ne jenom při vytváření turnaje.

\section{Průběh turnaje}

V okamžiku, kdy má turnaj příznak \texttt{ready}, je možné odehrávat zápasy.
V~jejich průběhu lze vkládat body jednotlivě nebo rovnou celé výsledky.
Ať už si uživatel vybere jakkýkoliv způsob, po každé změně jsou přepočítávány
statistiky hráčů, aby byly co nejaktuálnější. Po skončení zápasu se vyhodnotí vítěz
a~poražený a~následně jsou automaticky doplněni do dalšího kola na~základě postupového klíče,
jenž organizátor vložil již při tvorbě turnaje.

Pokud vyřazovacím zápasům předchází skupina, po ukončení každého zápasu se kontroluje,
zda je již kompletně odehraná. Pokud ano, týmy jsou podle~pořadí ve~skupině, které je
opět přepočítáváno po~každém zápase, posunuty v~rámci turnaje do~dalšího kola.

% IDEA: udelat diagram aktivit?

\section{Hodnocení SOTG}

Hodnocení se odevzdává po každém ukončeném utkání. Všechny hodnoty jsou uloženy do databáze
a navíc se přepočítá tabulka s průměrnými hodnoceními, ze kterých pak vychází celkové pořadí v této kategorii.
Každá změna hodnocení znamená opětovné přepočítání.

\section{Uživatelská dokumentace}

% IDEA: popsat Sphinx a ostatni nastroje

I když sepsání uživatelské dokumentace není požadavkem této práce, je vhodné celé rozhraní popsat.
Programátoři, kteří budou v~budoucnu pracovat na~klient\-ských aplikacích, mohou z~tohoto zdroje čerpat všechny potřebné informace k~tomu, aby API kompletně využili.

Dokumentace, dostupná na adrese \texttt{http://catcher.zlutazimnice.cz},
poskytuje seznam všech zdrojů a metod, které lze volat. Popisuje způsob autentizace,
formát komunikace, parametry dotazů nebo strukturu jejich odpovědí.
Dokumentace byla využívána Jaroslavem Veselým k vývoji frontendu. Jak dokumentace vypadá můžete vidět na obrázku~\ref{fig:doc}.

\begin{figure}[ht!]
\centering
\includegraphics[width=130mm]{./images/doc.png}
\caption{Ukázka z dokumentace\label{overflow}}
\label{fig:doc}
\end{figure}